# Organizační řád vpsFree.cz, z.s.


## Obsah


1. [Vymezení a platnost dokumentu](#vymezení-a-platnost-dokumentu)
2. [Ochrana soukromí](#ochrana-soukromí)
3. [Data k ochraně a nakládání s nimi](#data-k-ochraně-a-nakládání-s-nimi)
4. [Osoby s přístupem a definice odpovědnosti](#osoby-s-přístupem-a-definice-odpovědnosti)
5. [Kontakt pro řešení otázek ochrany soukromí a dat](#kontakt-pro-řešení-otázek-ochrany-soukromí-a-dat)

---
### Vymezení a platnost dokumentu

1. Rozsah podmínek upravitelných v organizačním řádu je definován ve stanovách spolku
vpsFree.cz (dále také jen jako "spolek")
2. Tato verze vstupuje v platnost 1. 5. 2018
---
### Ochrana soukromí

1. Spolek a jeho principy fungování se zakládají na hlubokém respektu k soukromí
jednotlivce, jeho práva na sebeurčení a jeho nerušený rozvoj s respektem k ostatním.
K těmto aspektům ochrany soukromí se členové Rady a Kontrolní komise zavázali
při vzniku funkce - Rada svou povinnost mlčenlivosti zajišťuje neustálým zlepšováním
ochrany soukromí členů. Kontrolní komise na tuto činnost Rady dohlíží a
případně ji stimuluje.
---
### Data k ochraně a nakládání s nimi
 - Zájemce o členství svěřuje Radě spolku tyto informace v naději o co nejlepší
   posouzení jeho přihlášky:
   - Přezdívku
   - Jméno a příjmení
   - Korespondenční adresu
   - E-mailovou adresu
   - Rok narození
 - Z údajů v přihlášce v tabulce seznamu členů potom Rada eviduje po dobu
   členství tyto údaje:
   - Přezdívku
   - Jméno a příjmení
   - Korespondenční adresu
   - E-mailovou adresu
   - Rok narození
 - Přihlášky jsou ukládány ve vpsAdminu a archivovány po dobu 3 let. Poté jsou
vymazány
 - Záznam v tabulce členů zůstává po dobu 5 let jako ochrana proti vracejícím se
   potenciálně škodícím členům
 - Pokud člen vyžaduje vystavení faktury, bude tato faktura vystavena pomocí
   externí služby - Fakturoid (poskytovatelem je Fakturoid s. r. o., se sídlem
   V pláni 532/7, Praha 4, 142 00, zapsaná v OR u Městského soudu v Praze, oddíl C,
   vložka 250448, IČ: 04656679, DIČ: CZ04656679, [obchodní podmínky Fakturoidu](https://www.fakturoid.cz/obchodni-podminky))
 - Účetnictví spolku vede 22HLAV s.r.o., se sídlem Všebořická 82/2, Bukov, 400 01 Ústí nad Labem, vedená u Krajského soudu v Ústí nad Labem, oddíl C, vložka 10016, IČ: 64052907, DIČ: CZ64052907
 - Data uložená na infrastruktuře spolku jsou považována implicitně za důvěrná a
   Rada spolku musí udělat prakticky realizovatelné maximum pro jejich ochranu
 - Infrastruktura spolku je tvořena servery a dalším vybavením ve výhradním
   vlastnictví spolku
 - Pokud nejsou data na discích a jiných médiích v infrastruktuře šifrována, má
   Rada povinnost zamezit přístupu k těmto třetím osobám, s výjimkou pověřených
zaměstnanců dodavatele housingu pro infrastrukturu spolku. Nešifrovaná média
jsou při jejich vyřazování znehodnocena. Rada se zavazuje, že nešifrovaná data se
nedostanou mimo dohled administrátorů definovaných v třetí části tohoto dokumentu,
mimojiné se tedy poškozená média s nešifrovanými daty nikdy nereklamují.
 - Disky a jiná média s daty členů jsou evidována na KB: [Evidence disků](https://kb.vpsfree.cz/informace/evidencedisku)
 - Doba retence dat na infrastruktuře je definována stanovami na 30 dní po
   ukončení členství, viz §6, odst 5. stanov
 - Dodavatel housingu pro infrastrukturu spolku je Master Internet, s.r.o., se sídlem Jiráskova 21, 602 00 Brno, zapsaná v obchodním rejstříku u Krajského soudu v Brně, oddíl C, vložka č. 41160, IČ: 26277557, DIČ: CZ26277557, [obchodní podmínky Master Internet](https://www.master.cz/vseobecne-podminky-2018/)
 - Členství ve spolku může být důvěrnou informací, pokud o to konkrétní člen
   projeví explicitní zájem, nejlépe v přihlášce - ale i později
 - Spolek vede u bankovních ústavů pouze transparentní účty. Transparentnost a
   otevřenost je jedním ze základních stavebních kamenů našeho spolku; pokud si
člen nepřeje být identifikovatelným ve výpisech účtu spolku, kontaktuje člen
Radu spolku a domluví se na individuálním postupu (je možné využít např. platbu
složenkou České Pošty)
 - Transparentní účty spolku:
   - [2200041594/2010 FIO Banka, a.s.](https://www.fio.cz/ib2/transparent?a=2200041594)
---
### Osoby s přístupem a definice odpovědnosti
 - Seznam administrátorů serverů s plným přístupem, jak fyzickým, tak vzdáleným:
   - [Členové s plným root přístupem na servery](https://kb.vpsfree.cz/informace/admini#clenove_s_plnym_root_pristupem_na_servery) (-> kb.vpsfree.cz)
 - Členové pověření Radou k posuzování přihlášek, tedy osoby s přístupem k
   přihláškám a seznamu členů ve vpsAdminu:
   - [Členové se správcovským přístupem k vpsAdminu](https://kb.vpsfree.cz/informace/admini#clenove_se_spravcovskym_pristupem_k_vpsadminu) (-> kb.vpsfree.cz)
---
### Kontakt pro řešení otázek ochrany soukromí a dat
 - Pro otázky ochrany soukromí, osobních údajů, GDPR incidenty a žádosti ve spolku je nejlepším prvním
krokem kontaktovat spolek na podpora@vpsfree.cz; v případě možného
konfliktu zájmů s Radou je pro nestrannost možné kontaktovat Kontrolní komisi na
kk@vpsfree.cz.
 - Pověřencem pro ochranu osobních údajů je v našem spolku předseda Kontrolní
   komise:
   - Petr Krčmář, petr.krcmar@vpsfree.cz
---------
